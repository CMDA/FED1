#Artikelen

##Rijk in het Oosten
Posted by Mattijs Blekemolen
June 29, 2014
Tags: Internationalisering

In een land niet ver hier vandaan, waar een frisse zomerbries door de groene bergen waait, de mensen vriendelijk zijn en alles goed geregeld is, staat langs een kristalhelder riviertje de Fachhochschule Voralberg (FHV) in Dornbirn, Oostenrijk. Dit is één van de internationale partneropleidingen van CMD Amsterdam. Sinds een paar jaar vinden CMD’ers er hun weg naar toe en keren terug met positieve verhalen. Vanuit de opleiding zijn wij bezig met een analyse van onze buitenlandse partners, waarbij we goed kijken naar de ervaringen van onze studenten. Blijkbaar is de FHV een goede match. Tijd voor nadere kennismaking dus!

Mijn eerste ervaring met het International Office van de FHV bevestigt al vast hun reputatie: een volledig verzorgd tweedaags programma. Kennismaking met studenten en docenten, rondleidingen door de labs, een presentatie over de FHV, meeting met de opleidingsmanager, eindpresentaties van studentenwerk en met een docent de bergen in om de omgeving te bekijken. En ‘s avonds nog een ‘invitation for dinner’. Of ik dit interessant genoeg vond, was de vraag. “Word ik voor het slapen gaan nog ingestopt en leest er iemand een verhaaltje voor?”, had ik bijna willen antwoorden. Enfin, hierbij een verslag over de FHV en waarom studenten en docenten CMD Amsterdam hier naar toe zouden moeten.

De samenwerking vanuit CMD Amsterdam met de FHV is specifiek gericht op de bachelor InterMedia. Zoals zij dit zelf op hun website omschrijven:

*The media world is fascinating. Its omnipresence, expressiveness and diversity make it for many people THE area in which they see their professional future. Seldom does a profession offer more possibilities for expression, more constant innovation and more freedom. Companies, associations, interest groups of all kinds have a constant need for communication. Communication with clients, partners, employees or the public. The bachelor’s degree programme in Intermedia provides the skills to plan, design and achieve media for communication tasks. At the centre of the degree programme is the typical production by contract. The goal of the programme is to develop professional solutions, which implement orders in a creative way suited for the target group and by getting right to the point. The degree programme’s focal points in media consist of print media, interactive media and motion picture (real video/animation).*

Ben je student bij CMD Amsterdam en lijkt het je leuk om in het tweede semester van het derde studiejaar een half jaar in Oostenrijk te studeren? Dat kan nog! De deadline voor aanmeldingen is medio september 2014. Wil je als docent volgend studiejaar graag een weekje op uitwisseling of heb je interesse in een gastcollege van docenten uit Oostenrijk? Stuur mij een mailtje als je interesse hebt, dan help ik je verder.

###About Mattijs Blekemolen
Coördinator externe samenwerking bij de opleiding CMD Amsterdam. Je kunt me volgen op Twitter, dan blijf je automatisch op de hoogte van o.a. nieuwe posts en ontwikkelingen rondom de opleiding: @m_blekemolen


##Open Dag bij CMD Amsterdam
Posted by Janet Pietersen
June 08, 2014
tags: Nieuws

Op dinsdag 15 april 2014 verwelkomen wij alle studenten (en hun ouders natuurlijk) die meer willen weten over onze opleiding CMD Amsterdam. Tussen 18.00 – 21.00 uur kun je via diverse presentaties en workshops zien wie we zijn en wat we doen. Bekijk studentenwerk, hoor meer over de vakken en ontdek wat je zoal kunt gaan doen na de studie. Er staan studenten en docenten klaar om al je vragen te beantwoorden. Oja, en de koffie. Die staat ook klaar. Kijk op www.hva.nl/cmd voor meer info. Het is aan te bevelen om je vooraf al te registreren. Dat maakt het voor jezelf en voor ons makkelijker.

###About Janet Pietersen
Coördinator studentenbureau.



##Hej hej!
Posted by Mattijs Blekemolen
June 05, 2014
Tags: Internationalisering

Alsof je moeder je betrapt terwijl je stiekem nog een koekje uit de trommel probeert te vissen. “Hej hej!” Maar in Zweden zeggen mensen elkaar zo gedag. Niet terechtwijzend, maar goed bedoeld en lieflijk uitgesproken. De toon aan het einde van de ‘hej’ ook iets omhoog. En “Tack” betekent ‘bedankt’. Gewapend met deze Zweedse basiskennis landden Sanne ‘t Hooft (docent CMD) en ik op zondag 25 mei in Sundsvall, Zweden. Doel van het tweedaagse bezoek: kennismaken met de Mid Sweden University, één van de internationale partners van CMD Amsterdam. We bezochten de universiteit en spraken met docenten en studenten. Waarom is dit een goede partner of waarom niet? Wanneer moet je hier vooral heen, maar wanneer ook niet? Je leest het in dit verslag.

Wat ons opviel in de rondleiding door de gebouwen was de ruimte die je daar als student hebt. Er zijn genoeg plekken voor studenten om te werken. De gebouwen zijn speciaal voor deze universiteit ontworpen. Er komt veel licht binnen en er groeien planten en struiken in het gebouw om een prettige omgeving te creëren. Tevens zie je overal kleine keukentjes / plekken om te eten en eten te bereiden met magnetrons aan de muur. Alle studenten krijgen ook een pas waarmee ze 24/7 toegang hebben tot het schoolgebouw en de faciliteiten. We hebben geen security bij de ingang gezien. Hierdoor is het gebouw een fijne plek om te zijn en kun je als student / medewerker ook zelf je eten meenemen / opwarmen. En dat gaat ook allemaal goed daar. Studenten en medewerkers krijgen vertrouwen en verantwoordelijkheid en dat nemen ze dan ook. Mooi.

Is deze partner dan wel geschikt voor CMD? Dat hangt af van wat je als CMD student wilt leren. Wil je je visual design skills uitbreiden / versterken? Dat zou prima kunnen met het vak Graphic Design. Wil je beter worden om een maatschappelijk probleem te onderzoeken en dit verhaal te vertellen / presenteren in een kort filmpje dat je zelf maakt (storytelling)? Dat kan via het vak Journalism en Photography. En je kunt een basiscursus Zweeds volgen! Dat is lök! Maar wil je je verdiepen in meer direct CMD gerelateerde kennis en vaardigheden? Nog beter worden in interaction design of frontend development? Dan zijn er wellicht andere opleidingen (minoren) die daar beter op aansluiten. Op deze site vind je ook een overzicht van de andere internationale CMD partnerscholen.

###About Mattijs Blekemolen
Coördinator externe samenwerking bij de opleiding CMD Amsterdam. Je kunt me volgen op Twitter, dan blijf je automatisch op de hoogte van o.a. nieuwe posts en ontwikkelingen rondom de opleiding: @m_blekemolen


##What Design Can Do!
Posted by Jacub Nolsen
May 12, 2014
Tags: Events, Ontwikkelingen

What Design Can Do! (WDCD) is een internationaal event dat focust op de kracht van ‘design’ als sociale vernieuwer. Het is een tweedaagse conferentie in de Stadsschouwburg Amsterdam, dit jaar op 8 en 9 mei jl. Het vakgebied van ‘design’ is de laatste jaren enorm uitgebreid en daarmee ook de rol die designers hebben in sociale, economische en duurzame ontwikkelingen. Het lijkt soms wel of ‘design’ steeds vaker de oplossing biedt voor de grote vraagstukken die we tegenwoordig hebben. Maar is dat ook wel zo? Wordt de term ‘design’ niet uitgehold door het als een ‘aardappel-anders-saus’ over van alles en nog wat uit te gieten? Of ligt de waarheid weer in het midden? Gewapend met mijn CMD moleskine boekje, muji pen en knalgele WDCD naambadge heb ik mij twee dagen ondergedompeld in deze conferentie. De designthema’s waren ‘learning’, ‘economy’, ‘nature’ en ‘stories’. In dit verslag licht ik een aantal opvallende sprekers toe, bespreek mijn belangrijkste bevindingen en probeer deze te linken naar onze opleiding CMD Amsterdam. Ik laat jullie zien ‘what design can do!’

Een verrassende conferentie met een brede kijk op de rol van design en designers in onze maatschappij. En met name de ‘designer als entrepreneur’. En hoe vertalen wij ‘design’ eigenlijk? Met vormgeven? Of ontwerpen? Wat vaak naar voren kwam was het aangaan van cross-overs tussen disciplines. Hiervoor zijn ‘competent rebels’ nodig en die moeten natuurlijk ook opgeleid worden. Maar biedt het huidige onderwijs- en beoordelingssysteem wel de ruimte om deze ‘vrijdenkers’ op te leiden? Uiteindelijk krijgen ze allemaal dezelfde toets. Waar zit de ruimte voor het experiment? Waar zit de ruimte om tijdens je opleiding fouten te maken en daar niet voor ‘gestraft’ te worden? Soms meer kijken naar het proces, dan het eindproduct? En studenten moeten nog meer de stad in. De stad als klaslokaal. Mogelijk kan dat de rol van docenten veranderen; naast vakinhoudelijke communicatie zou het dan ook gaan over de ervaringen van studenten in de maatschappij en wat dat met hen doet als aankomende ontwerpers.

Ook ging het tijdens de conferentie vaak over ‘designing conditions’; de rol van designers om ‘omgevingen’ te ontwerpen (zowel fysiek als digitaal) die gebruikers zelf ‘empowered’ om iets te kunnen veranderen. Daarvoor is het belangrijk voor een designer om continu om zich heen te blijven kijken en bewust te zijn van zijn/haar omgeving. Niet alleen om toevallig een mooie compositie te spotten, maar ook voor de sociaal-maatschappelijke ontwikkelingen. Een scherp oog biedt ook tal van nieuwe business mogelijkheden. En dat hoeven echt niet allemaal nieuwe ‘gaten in markt’ te zijn. Het vernieuwen van bestaande, traditionele diensten naar nieuwe, digitale, gebruiksvriendelijke varianten met nieuwe verdienmodellen is een interessante denkrichting voor studenten CMD Amsterdam. En in het goed vormgeven van de alsmaar toenemende stroom aan informatie liggen nog talrijke mogelijkheden voor aankomende designers. Of designers de wereld gaan redden weet ik niet. Maar ze kunnen wel zorgen dat de juiste systemen en producten ontworpen worden om mensen het beste uit zich zelf en hun omgeving te laten halen.

That’s what design can do.

###About Jacub Nolsen
Freelance Interaction designer en docent Design Ethics


##Berlin, here we come!
Posted by Mattijs Blekemolen
January 23, 2014
Tags: Nieuws

Als aftrap van onze minor User Experience Design (UxD) gaan alle studenten en docenten begin februari een paar dagen naar Berlijn. Het doel van deze studiereis (Der Anpfiff) is om elkaar te leren kennen, om Berlijn te ontdekken en een aantal bezoeken te brengen aan creatieve bedrijven voor een presentatie over hun UX processen. Tijdens het verblijf in Berlijn krijgen de studenten ook diverse opdrachten om in Berlijn goed om zich heen te kijken en te zoeken naar bijzondere ‘user design experiences’…

###About Mattijs Blekemolen
Coördinator externe samenwerking bij de opleiding CMD Amsterdam. Je kunt me volgen op Twitter, dan blijf je automatisch op de hoogte van o.a. nieuwe posts en ontwikkelingen rondom de opleiding: @m_blekemolen

